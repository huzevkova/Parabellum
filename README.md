Program Parabellum zoberie hráča na fantasy cestu, kde bude zbierať predmety, bojovať s nepriateľmi a zlepšovať si úroveň, zbrane a schopnosti.

Jedna časť hry – pohybovanie sa po vygenerovanej mape (vždy je iná) hľadanie skrytých objektov (zbrane, iné predmety) a stretnutia sa s nepriateľmi (výber z rôznych typov na rôznych úrovniach, umiestnených na náhodných pozíciách) –  je inšpirovaná hrou Bomberman, s rozdielom, že nie všetci nepriatelia sa pohybujú, t. j. niektorý stoja na mieste. Hráč sa hýbe klávesmi WASD, medzerníkom vykonáva akcie a stlačením klávesy „i“ sa mu ukážu informácie o svojej postave (úroveň, životy, inventár).

Druhá časť hry – stretnutie s nepriateľom a boj s ním – funguje na princípe jednoduchého generického RPG, s výberom ťahu (útok, obrana alebo doplnenie energie) a striedaním sa medzi ťahom hráča a útokom nepriateľa. Výber ťahu sa vykonáva kliknutím myši na príslušné tlačidlo.

Zbrane hráča majú rôznu silu, a po určitom počte použití sa zničia. Pri zvýšení úrovne hráča sa ich sila zväčší. Rôzne zbrane majú proti rôznym nepriateľom inú účinnosť. Nepriatelia majú tiež rôzne druhy útokov (primárne delené na fyzické a čarovné). Hráč aj nepriatelia majú len obmedzený počet životov (respektíve HP), keď tento počet klesne na 0, zomrú. Keď hráč nepriateľa porazí, zvýši sa mu úroveň.
Hráč sa dostane na nový level (novú mapu s ťažšími nepriateľmi) keď porazí všetkých nepriateľov na danej mape a pozbiera všetky predmety. Pri prechode na ďalší level si môže zahrať aj bonusovú minihru.
Hra si pred ukončením uloží stav.


![img1](https://github.com/huzevkova/Parabellum/assets/117742959/7b44b0b9-2124-438e-89f8-5a7363a310a7)

     
![img2](https://github.com/huzevkova/Parabellum/assets/117742959/ca1592a5-8dec-4750-9c98-cfd986ae6f0f)
